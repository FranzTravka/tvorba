# NTAT - překlady Nová tantra Adama Taše
Překlad a převod útržků papíru a online disků Adama Taše - nekonzistence, ale krása myšlenek. Překládá ten strašný člověk: Franz Travka ne Kafka!
Zatím 2021-2024, zápisky jsou z bůhvíkdy.
***Tisk o tématu a tak:
Vzpomínky na Adama Taše - Milada

Tato série rozhovorů se žáky Adama Taše chce představit, co se tehdy v Ostravě a v Brně dělo na seminářích a seancích Nové tantry.

NTAT: Milado, ty jsi byla jedním z prvních lidí, kteří se účastnily tehdejší Nové tantry, kdy to bylo?
ODPOVĚD: Zdravím čtenáře, myslím že je skvělé, že jsi dostal do správy Adamův archiv. Těším se na publikaci, je to sentimentální, mám k tomu vázáno spoustu vzpomínek.
NTAT: Není jiná dokumentace?
ODPOVĚD: To bylo na konci devadesátých let, není nic než psané poznámky několika členů vnitřního kruhu Nové tantry. Tam jsem patřila asi i já. I když jsme se nikdy nevnímali jako sekta nebo "hnutí", nebo jak bys to nazval. Prostě jsme chodili na semináře a milovali se kdo chtěl s kým. Bylo to dosti uvolněné, vzniklo z toho pár vztahů, i já si prošla obdobím vázanosti. Vlastně stále je to vázanost, rozumíš tomu.
NTAT: Částečně asi možná. Tehdejší akce jsou legendární, lámalo to tabu. Můžeš popsat věci od začátku? Jak jsi se setkala s Adamem a se sexuálním učením?
ODPOVĚD: Jela jsem v tantře, přes kamaráda jsem šla na lekce cvičení pánevního dna, protože jsem měla problémy s fyzičkou. Tam jsem se potkala s Pavlou, která byla jedna z prvních 3 v intimní blízkosti s Adamem.
NTAT: A spadla jsi do toho.
ODPOVĚD: Tehdy byl kroužek spojený s lidmi na Stodolní a v Antikvariátu na Nádražní ulici v Ostravě. Teda s lidmi co chodili do antikvariátu pro duchovní literaturu, ne ti co to tam vedou, ti myslím neměli ponětí.
Adam učil tantru zadarmo. Velmi si vybíral žáky. Učil nás, že tantra je soukromá věc. Komerční tantrické masáže považoval za jemnou formu prostituce. Neodsuzoval to, ale dělal to zcela jinak.
NTAT: Nevadila ti ta přehnaná sexualita?
ODPOVĚD: Bylo to soukromé. Důvěrné. Bylo cítit, že se nic nedostane ven. Nikdo nikdy nic nevynesl. Až teď to děláš ty.
NTAT: Adam se uvolil, mám to spíš pokynem.
ODPOVĚD: To je dobré, je fajn, že někdo píše o tantře a o nové tantře taky z jiných než zištných důvodů. Nebyla to, jak Adam zdůrazňoval, osobní line žák-učitel, ale skupinovka. Ale také to nebyla komerce. To bylo sympatické.
NTAT: A diskrétnost? Líbí se mi, jak to měly skupiny nastavené od začátku, ale pak se změnilo i to.
ODPOVĚD: Změna přišla těsně před rokem 2000, Adam rozpustil skupiny a bylo to jen individuální. Tím se to blížilo starému schematu. Tibeťani mají svoje sekty, kde se prolíná skupinovost s individuální praxí žák-guru. Adam vysvětloval, že tu je pro talentované a pokročilé. V tomto smyslu to chápu, i když mi skupiny chyběly. Ne že by mi tak chyběl skupinový sex. Ale spíš atmosféra.
NTAT: Větší část lidí ale tehdy měla pocit, že je opustil.
ODPOVĚĎ: Adam se od sexu odklonil úplně. Přestalo ho to zajímat a vždy předjímal, že se to stane. V onom období to nebylo tak radikální. Přestal exhibovat, jak tomu říkal. Podle mě prohloubil svůj vhled a zjistil, že je to nepřenositelné. Guru-žák - to je vztah, který sandha bez něj nemůže dát.
NTAT: Sandha - skupina tantriků.
ODPOVĚĎ: Bojovala jsem s tím vnitřně. S tím exilem. Byl tady, ale nebyl pro mě. Skupina pro mě přestala mít smysl. Možná chtěl zrušit ty sektářské tendence, které to mělo. Proti tomu byl vždycky. On má základy od Osha a pak ještě tu praxi co získal ve Francii. O tom ale málokdy hovořil.
NTAT: Skupina se rozpadla?
ODPOVĚĎ: Víceméně. Sem tam se potkáváme, když jedu do Ostravy za rodinou, skoro pokaždé se s někým vidím.
NTAT: Nebála ses zlých věcí v tantře?
ODPOVĚĎ: Pro mě byl šok slyšet jej mluvit pořád o hranicích, kontrole. Nedovedla jsem se srovnat ani tímhle, musela jsem pak jít na cestu.
NTAT: Takže věci jako 24h v pytli s otvory a tak, o tom se nic nedozvíme?
ODPOVĚĎ: Nerada bych, aby to působilo naivně, ale mám tyhle věci za svaté, nechci si o tom povídat.
NTAT:
Díky za rozhovor, Milado.
